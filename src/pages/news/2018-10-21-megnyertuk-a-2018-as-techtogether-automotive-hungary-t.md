---
title: 'Megnyertük a 2018-as Techtogether Automotive Hungary-t'
date: '2018-10-21T00:00:00.000Z'
image: '/assets/uploads/2018-10-21.jpg'
abstract: 'Idén immáron 5. alkalommal rendezték meg a Techtogether versenysorozatot.'
---

**És igen, sikeresen MEGNYERTÜK a 2018-as Techtogether Automotive Hungary-t.**

Idén immáron 5. alkalommal rendezték meg a Techtogether versenysorozatot. Az eseménynek a Hungexpo Vásárközpont adott otthont, október 17-19. között. A három napos versenyen idén is kizárólag meghívásos alapon lehetett részt venni.

A versenyre már napokkal a start előtt megkezdtük a felkészülést, hogy minél jobban tudjunk teljesíteni egyénileg és csapatszinten egyaránt. A vállalatok mind mérnöki mind pedig gazdasági problémákkal – feladatokkal – kvízekkel szembesítettek minket. A feladatokon túl lehetőségünk volt kerekasztal beszélgetéseken is részt vennünk. Többek között szó esett a vállalati HR-ről, a versenycsapatok által alkalmazott szponzorációs praktikákról és a megjelenések kapcsán felmerülő feladatokról.

A pénteki nap végére 3 különdíjjal tértünk haza:

- S&T Magyarország
- TEQUA International Kft.
- MTA Wigner Fizikai Kutatóközpont

A különdíjak ismertetése után sor került az összesített eredmények kihirdetésre is. Örömmel jelenthetjük be, hogy 2016 után újból **sikerült összesítettben nyernünk**!
