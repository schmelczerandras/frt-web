---
title: 'Harmadszorra is nyerni tudtunk!'
date: '2016-10-23T00:00:00.000Z'
---

A 2016. október 19-21. között megtartott Automotive Hungary rendezvény keretein belül ismét részt vettünk a már 3. alkalommal megrendezett Techtogether mérnökversenyen. A három napon át tartó versenyen kiemelkedő vállalatok feladatait oldhattuk meg, kvízek és prezentációk formájában, valamint különböző mérnöki problémákkal is szembesítettek minket, melyeket a jól szervezett csapatmunkával könnyen megoldhattunk. A pénteki nap végén 4 különdíjjal a zsebünkben távoztunk - ezeket az Audi Hungariától, a BPW-Hungária Kft.-től, az S&T Consulting Hungary Kft.-től, valamint a Mercedes Benz Manufacturing Hungary Kft.-től kaptuk. És ez még nem minden, ugyanis összesítettben a mi csapatunk lett immáron 3. alkalommal a győztes!
